Eettisyys on kaiken perusta

Buddhan opetuksissa listaukset ja jaottelut eivät ole sattumanvaraisia.

Tämä pätee myös aiemmin mainittuun kolmiosaiseen jaotteluun, jossa meditoinnin onnistuminen riippuu täysin ensimmäisestä osasta, eli eettisyydestä.

Suurin osa buddhalaisesta harjoituksesta ei siis koostu meditoinnista, vaan oman käytöksen, puheen ja ajattelun puhdistamisesta ja harjoittamisesta. Tämä luo puolestaan pohjan meditoinnille.

Tässä kohtaa on kuitenkin hyvä muistuttaa, mitä käytöksen puhdistaminen tarkoittaa. 

Joskus eettisyyden ja puhtauden tapaiset käsitteet aiheuttavat  sekaannusta länsimaissa, jossa ihmisiin on iskostettu liian kaksinapainen tapa tarkastella moraalia.

Buddhalaisessa ajattelussa suurin osa ihmisten teoista on moraalisesti harmaan eri sävyillä. Buddhalaisen harjoittajan tehtävä on siis pikkuhiljaa kirkastaa omaa toimintaansa, jolloin elämästä tulee mielekkäämpää ja meditoinnista mahdollista. 

Toiminnan puhdistaminen vaatii tuekseen yksinkertaisia moraalisia ohjesääntöjä, joista kaikkien buddhalaisten tulisi sitoutua vähintään viiteen:

1. Pidättäytymiseen tappamisesta.
2. Pidättäytymiseen varastamisesta. 
3. Pidättäytymiseen seksuaalisista väärinkäytöksistä.
4. Pidättäytymiseen valehtelusta.
5. Pidättäytymiseen alkoholista ja päihteistä.

Näihin perusperiaatteisiin nojaten voi ryhtyä keskittymään hienovaraisempaan puheen ja käytöksen sekä myös ajattelun hiomiseen.

Buddhalainen harjoitus ei kuitenkaan painota vain pidättäytymistä pahasta, vaan myös viisaalla ja ystävällisellä toiminnalla on tärkeä rooli.

Tämän takia Buddha sanoikin ehdottomasti kannustavansa ihmisiä tekemään mahdollisimman paljon hyvää.

Eettisyys johtaa iloon ja rauhaan

Buddhalaisuudessa eettisyyden ei ole tarkoitus olla pakkopaita, vaan se tekee elämästä vapaampaa ja nautinnollisempaa. 

Kun kehollinen ja mentaalinen toiminta on tarpeeksi puhdasta, meditointi tapahtuu lähesi itsestään.

Buddhan opetuksissa kuvataan useaan otteeseen, miten prosessi toimii.

Eettinen käytös johtaa vapauteen katumuksesta. Katumus johtaa iloon. Ilo syventyy rauhaksi, nautinnoksi ja mielihyväksi. Kun mieli on täynnä nautintoa rauha syvenee mielentilaksi, jota kutsutaan nimellä Samadhi. 

Kun mieli on vapautunut ärsyttävissä ja vääristävistä mielentiloista, on mahdollista nähdä asiat sellaisena kuin ne todella ovat. Tämä oivallus johtaa lopulta vapauteen jälleensyntymästä.

Suurimmalla osalla harjoittajista on kuitenkin eniten tekemistä polun ensimmäisessä osassa, eli eettisyydessä. 

Ja vaikka todellinen viisaus herää vasta syvän meditoinnin seurauksena, ei tule kolmiosaista jaottelua tule ajatella liian tiukkarajaisesti. 

Pelkkä oman mielen harjoittamiseen ryhtyminen osoittaa alustavaa viisautta ja vastaavasti mielen rauhoittaminen meditoinnissa tukee eettisyyttä. 

Kun harjoitus alkaa siis toimia, syntyy kolmesta 